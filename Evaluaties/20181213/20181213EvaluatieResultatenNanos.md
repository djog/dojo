# Evaluatie 13 december 2018 voor de Nano's (7-13 jaar)

12 leerlingen.

## Papieren evaluatie

#### Cursus tops

 * Alles
 * Goed en jullie leggen goed uit
 * Fantastisch, leerzaam en leuk
 * Goed en leerzaam
 * Je krijgt goede uitleg als je iets niet begrijpt
 * Bijna alles
 * Het is leuk
 * Goede boekjes
 * Cool
 * Leuke cursus
 * Leuk, leerzaam

#### Cursus tips

 * Langere pauze
 * Mag ook HTML
 * Niets
 * Betere computers, een groter scherm, betere beamer, betere wifi
 * Er moet eten zijn, je moet naar de winkel kunnen
 * Betere wifi, betere computers
 * Meer lessen
 * Geen
 * Meer leerars [leraren]
 * Misschien iets meer lessen, want er zijn kinderen die de lessen al af hebben
 * Niet. Verbeter het internet en de computers zijn te oud en er is geen eten

#### Dagmar tops

 * Hij is lief
 * ?
 * ?
 * Aardig
 * Behulpzaam
 * Niet zo vo. Hij helpt mij heel vaak en is behulpzaam
 * Je helpt goed vooral bij eindopdrachten
 * Goed lezen
 * Aardig en behulpzaam
 * Hij helpt goed
 * Helpt als je hulp nodig hebt en legt altijd goed uit als je het niet begrijpt
 * ?

#### Dagmar tips

 * Hij is niet vaak genoeg op de les
 * Geen
 * ?
 * ?
 * ?
 * Beter uitleggen
 * ?
 * Ik zou zo geen tips kunnen bedenken
 * Niks
 * Wees er wat vaker
 * Geen

#### Richel tops

 * Helpt met computer
 * Enthousiast, behulpzaam
 * Gewoon heel leuke leraar en helpt met vaak en heeft me leren doorzetten
 * Ik vind je altijd lekker vrolijk en je helpt goed
 * Goed bezig
 * Aardig, behulpzaam en grappig
 * Je helpt veel goed dus!
 * Legt altijd goed en duidelijk uit en is altijd vrolijk
 * Bijna alles
 * Hij legt het goed uit
 * Aardig, behulpzaam
 * Aardig

#### Richel tips

 * -
 * Hij is gemeen, soms dan
 * Meer boekjes
 * Ik zou zo geen tips kunnen bedenken
 * Niks
 * Nein!
 * Misschien kan toch soms helpen bij eindopdrachten, want ze zijn soms echt moeilijk
 * Niet
 * Geen
 * ?
 * Minder opscheppen

##### Bijgeschreven

 * Cursusverbetering: niks
 * Hackathon: goed en ik vind lessen leuk
 * Hackathon is: een soort open dag
 * Verbetering cursus: niks
 * Haketon: goed bedacht
 * Mafkeesles leuk idee
 * Hackaton is een open dag
 * De mafkeeslessen: zijn leuk
 * Goede mafkeesles

### Cijfer

(cijfers hoger dan een 10 heb ik als 10 opgeschreven)

 * 9.99
 * 10
 * 9.9
 * 9
 * 10
 * 10
 * 10
 * 9.5
 * 9.5
 * 8.5
 * 9.5
 * 7.5

Gemiddelde: 9.4

## Gesproken evaluatie

Eindpresentaties:

 * Lekker snel
 * Goed, maar te kort
 * Jammer, dat je dan die avond niet kunt programmeren

Nature Zen:

 * Cool
 * Welke programmeertaal?
 * Eis: 10 a 12 jaar, GitHub account, toelatingstest

Lessen:

 * Te kort, liever 2 uur echt programmeren
 * Meer programmeertalen, HTML en C++
 * Langere pauze
 * Probeer les C++ en HTML
 * Het is leuk
 * Pauzes zijn te kort (25 min)
 * Kan er iets van [?voedsel in de kantine] komen?
 * Verbeter de layout van het instructie boekje (boekje nr 1. pag 28,
   pijlen kunnen duidelijker)
 * Meer boekjes

Richel:

 * Enthousiast, soms een beetje te, kan averechts werken
 * Optimistisch
 * Vrolijk
 * Richel is streng genoeg, maar niet te streng

Hackathon:

 * Het was onduidelijk wat een hackathon was

Mafkeeslessen:

 * Leuk, maar mag minder

Voorzieningen:

 * Het is goed geregeld
 * Netwerk is traag, kan beter
 * PC's zijn beetje oud
 * WC's zijn vies

### Ouders

Presentaties zijn te kort, maar moeten ook niet te lang worden.
Experiment: in de presentaties moet een zin code uitgelegd worden.
Als de presentaties te lang hierdoor worden, draaien we dit weer terug :-)

WiFi is een probleem. Er werd mij gevraagd hoe dit zit. Misschien dat
de nieuwere laptops dit probleem oplossen.

## Conclusies Richel

De leerlingen lijken erg tevreden over de cursus, omdat het leeuwendeel
van de feedback gaat over 
bijzaken (WiFi, oude computers, kantine, hackathon, mafkeeslessen, WC's),
inplaats van hoofdzaken (orde, duidelijkheid, structuur, lesmateriaal).
Een gemiddelde van 9,4 onderstreept dit. Dit cijfer is 0,2 lager dan
het cijfer een halfjaar ervoor (een 9,6). Dit had ik precies (echt waar!) 
voorspeld, omdat die evaluatie een periode afsloot met veel verandering,
waarin ik mij vooral op de orde binnen de lessen richtte.

Ik ben blij dat de leerlingen mij niet te streng vinden. Er is een leerling
die mij 'Hij is gemeen, soms dan' noemde. Dit vind ik jammer, maar 
begrijpelijk: de groep is gemiddeld 15 kids, waardoor ik soms (als meestal
enige begeleider) kortaf moet zijn ten bate van de groep als geheel, 
maar blijkbaar ten koste van deze leerling. Een extra begeleider zou dit 
probleem kunnen verbeteren.

Mafkeeslessen worden gewaardeerd. Een leerling vond dat er minder mafkeeslessen
mogen komen. Omdat deze lessen mij veel voorbereiding kosten, zet ik
komende periode de frequentie ervan op eens per twee maanden. Wel zet ik deze
lessen mooi op de planning, zodat de kids dit echt als een speciale les ervaren.

Hackathon wordt gewaardeerd. Deze periode waren er 9 kids aanwezig. Ik had
de hackathon iets strenger gemaakt: ik stond niet meer toe om in de werktijd
naar buiten te gaan. Dit was duidelijk en werkte prima. Ook deelde ik
posters uit met pizza's, die de kids mochten aanstrepen, inplaats van ze
pizza's zelf samen te laten stellen. Ook dit was duidelijk en werkte prima.
Komende periode weer een hackathon.

De WiFi is nog steeds een probleem. Wellicht bekend bij de directeur, maar
ik zal dit nogmaals doorgeven. 

Er zijn leerlingen die vinden dat er te weinig boekjes zijn. Er zijn inderdaad
twee leerlingen die alle twee certificaten hebben (dus alle boekjes
uit hebben). Ik zie wel een plek voor een derde boekje, 
waarin functies en klassen worden behandeld, maar ik voel dat het beter zou
zijn als deze leerlingen het (Engelse!) Processing boek doorwerken of
aan een groter project gaan werken. 
Nadeel is, inderdaad, dat er minder structuur is. Wat zou kunnen helpen,
is deze leerlingen een logboek te geven en ze te leren hoe je daarmee
werkt: je maakt een planning (die je altijd aan kan passen!), overzicht
van taken (doel: deze afvinken en voortgang zien). Ik zou deze logboeken
kunnen voorbereiden. Ook het doorstromen naar de Nature Zen groep
is een optie.

De computers worden door leerlingen als oud gezien. Dit klopt gedeeltelijk:
3D graphics werkt enkel op de helft van de computers. De directeur heeft
echter 13 (identieke) laptops weten te regelen! Dit betekent dat de oudere
laptops anders ingezet kunnen worden, wellicht voor C++ programmeren.

Er zijn leerlingen die in de pauze voedsel willen kopen in de kantine.
Dit kan niet, zo lang ik de enige verantwoordelijke ben: in de pauze pendel
ik steeds van binnen naar buiten, omdat zowel buiten als in het lokaal
leerlingen zijn. Als er voedsel verkocht wordt, is er een kassa, en zal
ik bij die kassa blijven. Omdat ik het belangrijk vind dat leerlingen naar
buiten gaan in de pauze, zal ik enkel gratis ranja blijven schenken.

